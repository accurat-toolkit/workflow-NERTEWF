Baltijas Datoru Akadēmija sadarbībā ar Latvijas, Lietuvas un Igaunijas partneriem un Eiropas Savienības Mūžizglītības programmas Leonardo da Vinci sektorālās programmas līdzfinansējumu ir uzsākusi projekta „Bezmaksas programmatūras lietošanas veicināšana Baltijas valstīs” ieviešanu.
Projekta mērķis ir paplašināt iedzīvotāju zināšanas par bezmaksas programmatūras risinājumiem kā alternatīvu maksas IT risinājumiem un veicināt iedzīvotāju prasmes izmantot bezmaksas programmatūru savām un darba vajadzībām, lai nodrošinātu viņu brīvas izvēles iespējas programmatūras lietošanā, samazinātu IT izmantošanas izmaksas un paaugstinātu konkurētspēju darba tirgū.
Projekta gaitā tiks izstrādāta bezmaksas apmācību programma – apmācībām klasē, kā arī e-kurss par bezmaksas programmatūras izmantošanu, kas būs brīvi pieejams jebkuram interesentam.
Projekta īstenotāji:
Informatīvie partneri: Latvijas Atvērto tehnoloģiju asociācija (LATA), Nodarbinātības valsts aģentūra (NVA)
LATA atzinīgi vērtē Reģionālas attīstības un pašvaldību lietu ministrijas (RAPLM) uzsākto diskusiju ar nozaru ministrijām un sociālajiem partneriem par IT infrastruktūras optimizēšanas iespējām. LATA piekrīt RAPLM izteiktajam viedoklim, ka valsts pārvaldes iestāžu IT resursu apvienošana nodrošinātu gan biroja programmatūras, gan infrastruktūras (serveru) programmatūras kopējo izmaksu samazināšanu. Vairāk informācijas RAPLM mājas lapā .
LATA piedalījās diskusijas ietvaros RAPLM rīkotajā seminārā „IT konsolidācija un tehnisko resursu optimizēšana valsts pārvaldes iestādēs” 2010. gada 14.maijā. Uzrunājot semināra dalībniekus, LATA pārstāvji īpaši akcentēja atvērtu standartu nozīmīgumu IT infrastruktūras konsolidācijas risinājumos.
Seminārā tika diskutēts par Microsoft infrastruktūras programmatūras izmantošanas un informācijas tehnoloģiju infrastruktūras optimizācijas iespējām ministrijās un to padotības iestādēs. Semināra materiāli – informācija par IT optimizēšanas iespējām, sociālo partneru, tostarp LATA, sagatavotās prezentācijas un labās prakses piemēri pieejami RAPLM mājas lapā .
Novērtējot mikro un mazās uzņēmējdarbības nozīmi Latvijas IT nozares un vistas tautsaimniecības attīstībā, LATA piedalījās uzņēmējdarbības konferencē “Baltic Spark” . LATA pārstāvji uzstājās blokā “IT risinājumi efektīvai uzņēmējdarbībai”, savās lekcijās akcentējot ieguvumus un priekšrocības no atvērtā pirmkoda programmatūras izmantošanas mikro un mazos uzņēmumos. LATA prezentācijas pieejamas sadaļā Pasākumi .
Starptautiska mēroga konference “Baltic Spark” notika no 16. līdz 17. aprīlim Rīgā, pulcējot dalībniekus no Latvijas, Lietuvas un Igaunijas.
Konferencē daudz tika runāts par atvērtā pirmkoda programmatūras (APP) izmantošanas iespējām izglītībā, uzsverot, ka ar APP var īstenot pamatizglītības un vidējās izglītības informātikas un programmēšanas standartu un ilgtermiņā APP izmantošana samazina izmaksas:
Latvijas Atvērtā Koda Asociācijas valdes loceklis stāstīja par APP izmantošanas pieredzi izglītības iestādēs pasaulē – Spānijā, Vācijā, Norvēģijā. Prezentācija pieejama šeit .
Rīgas Āgenskalna sākumskolas direktora vietnieks informātikas jautājumos Andris Gabrānovs stāstīja par Rīgas Āgenskalna sākumskolas APP izmantošanas pieredzi skolvadībā. Prezentācija pieejama šeit .
LATA biedra VSAA pārstāvis ITD TAD vecākais IT administrators Pēteris Krišjānis stāstījā par OpenOffice.org izmantošanu VSAA. Prezentācija pieejama šeit .
Jau agrāk Latvijas atvērto tehnoloģiju asociācija ir paudusi viedokli, ka atvērtais pirmkods ir iespēja Latvijas tautsaimniecības attīstībai . Šis apskats vēlreiz to apliecina. Atvērtā pirmkoda programmatūras (APP) izmantošana ir pasaules un Eiropas tendence, tā sniedz eksporta iespējas tiem Latvijā radītajiem IKT risinājumiem un pakalpojumiem, kas balstīti uz APP.
2007. gada pētījumu aprēķini rāda, ka trešā daļa Eiropas un Ziemeļamerikas uzņēmumu 2007. gadā lietoja, izmēģināja vai tuvākā gada laikā plānoja izmēģināt APP. 2008. gada dati liecina, ka 30% Eiropas un Ziemeļamerikas uzņēmumi jau lieto APP, bet vēl 35% uzņēmumu ir ieinteresēti un apsver iespējamību lietot atvērtās tehnoloģijas.
Šajos pētījumos arī secināts, ka bieži atvērtais pirmkods netiek izvirzīts kā pašmērķis, atvērtais pirmkods ir loģisks ceļš uz neatkarību no IT pārdevēja, IT elastību un efektivitāti. Vienlaikus tiek atzīts, ka ar APP var panākt līdzekļu ietaupījumu -  pētījumā 87% aptaujāto atzīst, ka, lietojot APP, ir panāks cerētais līdzekļu ietaupījums, 92% aptaujāto atzīst, ka ir attaisnotas vai pat pārspētas liktās cerības par APP kvalitāti.
Francijas policija, pārejot uz atvērtā pirmkoda programmatūras lietojumprogrammām, t.sk. OpenOffice.org (no 2004. gada) un Ubuntu Linux operētājsistēmu (no 2007. gada), ir ietaupījusi 50 milj. EUR un ikgadējais IT budžets ir samazināts par 70%. Šī pāreja nav samazinājusi iespējas vai funkcionalitāti.
Pulkvežleitnants Xavier Guimard atzīst: “Moving from Microsoft XP to Vista would not have brought us many advantages and Microsoft said it would require training of users. Moving from XP to Ubuntu, however, proved very easy. The two biggest differences are the icons and the games. Games are not our priority.” (no angļu valodas: “Pāriešana no Microsoft XP uz Vista mums nedotu daudz ieguvumu un Microsoft paziņoja, ka būs nepieciešama lietotāju apmācība. Taču pāriešana no XP uz Ubuntu izrādījās ļoti viegla. Divas lielākās atšķirības ir ikonas un spēles. Spēles nav mūsu prioritāte.”)
Kopš 2004. gada Francijas policijā 50 milj. EUR ietaupījums IT izmaksām panākts uz standarta biroja lietojumprogrammu licenču, aparatūras un sistēmas uzturēšanas rēķina. Vairāk par franču policijas pāreju uz atvērtajiem risinājumiem oficiālajā ziņojumā un apskatā par to .
Ar vērienīgā Minhenes migrēšanas projekta rezultātiem šogad Debian konferencē iepazīstināja šī projekta vadītājs Florian Schiessl.
Šī projekta ietvaros Minhenes pašvaldības datorizētajās darba vietās slēgto programmatūru pakāpeniski nomainīja uz atvērtā pirmkoda programmatūru. Pašlaik 14 000 darba vietās tiek lietota atvērtā pirmkoda programmatūra, t.sk. biroja produktivitātes rīks OpenOffice.org, 2000 darba vietās tiek izmantota Linux operētājsistēma. Darbam ar atvērtā pirmkoda programmatūru ir apmācīti 12 000 lietotāju.
Projekta mērķis bija palielināt pašvaldības IT sistēmas neatkarību un potenciālo piegādātāju skaitu (konkurenci) un vairāk atbalstīt vietējo IT tirgu. Pēc 6 gadu projekta darbības redzams, ka ietaupīti vairāk kā 50% IT vajadzībām plānoto līdzekļu.
Florian Schiessl: “We were given a budget that was equal to the estimated cost of staying with Microsoft solutions and maintaining them for 5 years. This was 6 years ago. We have now spent less than half of that bugdet.” (no angļu valodas: “Mēs piešķirām budžetu, kas vienāds ar novērtētajām izmaksām, ja paliktu pie Microsoft risinājumiem un to uzturēšanas 5 gadu garumā. Tas bija pirms 6 gadiem. Pašlaik mēs esam iztērējuši mazāk par pusi no budžeta.”)
Izglītības uz zinātnes ministrija (IZM) un Iekšlietu ministrija (IeM) izvērtē atvērtā pirmkoda programmatūras piemērotību ministriju un izglītības iestāžu vajadzībām, lai ietaupītu valsts budžeta līdzekļus, atsakoties no turpmākas komercprogrammatūras licenču iepirkšanas.
IZM valsts sekretārs M.Gruškevics uzsver: „Šī brīža situācijā jāizvērtē katra iespēja taupīt gan valsts pārvaldē, gan arī izglītības iestādēs. Datorprogrammu licenču iegādei ministrija ik gadu izlieto ievērojamus finanšu resursus, tāpēc esmu aicinājis speciālistus izvērtēt iespējas pāriet uz atvērtā koda programmatūras lietošanu ministrijā.”
“Mums ir svarīgi meklēt visdažādākos ietaupījuma veidus un arī šo nelielo summu tomēr varam novirzīt būtiskākiem mērķiem sistēmas darbspējai,” skaidro iekšlietu ministre Linda Mūrniece.
Vairāk informācijas IZM un IeM paziņojumos:
29. jūnijā Reģionālās attīstības un pašvaldību lietu ministrijā (RAPLM) notika seminārs, kurā Latvijas IT uzņēmumu pārstāvji iepazīstināja valsts un pašvaldību uzņēmumu IT vadītājus ar reāliem risinājumiem, kurus būtu iespējams nekavējoties ieviest valsts un pašvaldību iestādēs.
Latvijas informāciju tehnoloģiju (IT) uzņēmumi ir gatavi nekavējoties ieviest uz atvērtā pirmkoda bāzētus IT risinājumus valsts un pašvaldību iestādēs, tādejādi, gan ietaupot valsts līdzekļus, gan arī efektivizējot valsts pārvaldes iestāžu darbību, norāda Latvijas atvērto tehnoloģiju asociācijas (LATA) valdes loceklis Edmunds Sprūdžs.
Semināra prezentācijas un uzstāšanās ieraksti pieejami šeit .
Ievietoja LATA jūnijs 4, 2009 under Atvērtie risinājumi
LATA uzskata, ka galvenais ieguvums no plašākas atvērtā pirmkoda pielietošanas būtu Latvijas tautsaimniecības attīstība. Atvērtā pirmkoda izmantošana veicina informācijas un komunikācijas tehnoloģiju (IKT) vajadzībām patērējamo līdzekļu ekonomiju un to atgriešanos Latvijas tautsaimniecībā caur nozares uzņēmumu lielāku konkurētspēju pasaules tirgū. Būtiskākie ieguvumi no atvērtā pirmkoda izmantošanas ir:
ietaupījums uz programmatūras licenču rēķina;
IKT pakalpojumiem iztērētā nauda paliek Latvijā;
vietējo uzņēmumu attīstība.
