Aīda, Ida, Vida
2008. g. 16. oktobrī, 10:50
Latvijas valsts budžetā paredzēti vairāku miljonu ikgadējie izdevumi <TENAME>datorprogrammatūras</TENAME> nodrošināšanai valsts pārvaldes sistēmā. Pārejot uz <TENAME>atvērtā koda programmatūru</TENAME>, kas pieejama bez maksas, varētu šos miljonus ietaupīt.
Iesaki:
Tā apgalvo <TENAME>atvērtā koda</TENAME> apjūsmotāji
Latvijā publiskajā sektorā lietojamos <TENAME>datoros</TENAME>, sākot no skolām, bibliotēkām un beidzot ar Valsts kanceleju un Satversmes aizsardzības biroju, gandrīz pilnībā valda Microsoft <TENAME>programmprodukti</TENAME> un to atvasinājumi. Saskaņā ar 2005. gada 2. februārī Prāgā noslēgto Latvijas valdības sadarbības līgumu ar Microsoft, ko no Latvijas valdības puses parakstīja toreizējais premjers Aigars Kalvītis un no Microsoft puses – Bils Geitss, Latvijas valsts garantē tikai licencētu šīs kompānijas <TENAME>produktu</TENAME> izmantošanu. Lai gan tika uzsvērts, ka šis līgums nav ekskluzīvs un iespējama arī citu <TENAME>operāciju sistēmu</TENAME> izmantošana publiskajā sektorā, prakse ir tāda, ka jau no pamatskolas sola visi tiek radināti izmantot tikai šīs kompānijas <TENAME>produktus</TENAME>.
Teorētiski līgumam nebija ne vainas – Latvijas valsts pārvalde tikai apņēmās ievērot <TENAME>autortiesību likumu</TENAME>. Tomēr līguma izstrādes laikā netika nopietni izskatīta iespēja nevis maksāt Microsoft par <TENAME>licencēm</TENAME>, bet gan legalizēt <TENAME>programmatūru</TENAME> citādi, proti, pārejot uz <TENAME>brīvo programmatūru</TENAME>. Dažkārt līgums arī tika nepareizi saprasts kā īpaša norāde, ka jāpērk tieši Microsoft <TENAME>programmatūra</TENAME>.
Līgums nenoliedzami bija un ir izdevīgs Microsoft, jo ļāva garantēti piegādāt <TENAME>programmatūru</TENAME> valsts iestādēm un ar minimāliem izdevumiem reklamēt savu produkciju mācību projektos. Tas bija izdevīgs arī Latvijas valsts pārvaldei, jo ļāva ietaupīt zināmas naudas summas <TENAME>programmatūras legalizēšanas</TENAME> procesā un iekļāva vairākus Microsoft apmaksātus projektus. Nosacīti zaudētāji šajā līgumā bija visi pārējie Latvijas iedzīvotāji un uzņēmēji – pēc apmācības darbā ar Microsoft <TENAME>programmatūru</TENAME> tie bija spiesti to arī nopirkt. Daļēji tāpēc, ka tika mācīti darboties ar šādu <TENAME>programmatūru</TENAME>, un daļēji – ka valsts iestādes, pašas lietojot Microsoft <TENAME>programmatūru</TENAME>, automātiski pieņem, ka arī iedzīvotāji to izmanto (piemēram, daudzviet pieņem vai nosūta tikai <TENAME>DOC</TENAME> <TENAME>formāta</TENAME> <TENAME>dokumentus</TENAME>).
<TENAME>E-lietu sekretariāta</TENAME> speciāliste Elita Cepurīte līguma noslēgšanu ar Microsoft skaidro ar vēsturisko un ekonomisko situāciju, kas noteica Microsoft <TENAME>programmatūras</TENAME> plašo izplatību Latvijas valsts pārvaldes iestādēs, uzsākot <TENAME>informācijas tehnoloģiju</TENAME> izmantošanu. "Šī <TENAME>programmatūra</TENAME>, ko lietoja valsts pārvaldes iestādēs un uzņēmumos, kā arī izglītības iestādēs, diemžēl pārsvarā bija nelicencēta, tas ir, pirātiskā – tātad pretlikumīga un sodāma. Noslēgtais līgums ar Microsoft, pirmkārt, deva iespēju licencēt lietošanā esošo pirātisko Microsoft <TENAME>programmatūru</TENAME> bez maksas, otrkārt, tas noteica pārejas periodu, kurā <TENAME>nelicencētās programmatūras lietotājiem</TENAME> netika piemērotas soda sankcijas. Visbeidzot, šim līgumam nav ekskluzivitātes statusa, t.i., katra puse saglabā tiesības stāties līdzīgās līgumattiecībās ar citiem." Patlaban publiskajā sektorā Latvijā netiek uzspiesta viena noteikta ražotāja <TENAME>programmatūra</TENAME>. Katra iestāde savas darbības nodrošināšanai izmanto to, kuru uzskata par piemērotāko un kuras piegādātājs ir uzvarējis izsludinātajā iepirkuma konkursā. Šeit gan jāpiebilst, ka visai bieži konkursa nosacījumi ir tādi, ka uzvarēt var vienīgi Microsoft.
Iespējas ietaupīt
Laiku pa laikam izvirzās jautājums par iespējām valsts pārvaldes sistēmā pāriet no Microsoft <TENAME>programmproduktiem</TENAME> uz <TENAME>atvērtā pirmkoda</TENAME> (<TENAME>AP</TENAME>) <TENAME>programmām</TENAME>, tādējādi ietaupot naudu, kas tiek izlietota par Microsoft <TENAME>produktu</TENAME> iegādi. Situācija gan nav tik vienkārša, kā izskatās, jo <TENAME>programmatūras iegādes cena</TENAME> ir tikai neliela daļa no visām izmaksām, kas rodas, <TENAME>programmatūru</TENAME> izmantojot. Latvijas <TENAME>Atvērtā koda asociācijas</TENAME> valdes loceklis Aigars Mahinovs uzsver, ka ietaupīt var tikai tad, ja pāreja uz <TENAME>AP programmatūru</TENAME> tiek veikta pārdomāti un plānveidā. Daudzos gadījumos var izrādīties, ka pirmajā <TENAME>ieviešanas gadā</TENAME> izmaksas pāriešanai uz <TENAME>AP programmatūru</TENAME> ir lielākas par <TENAME>komerciālas programmatūras licences</TENAME> <TENAME>atjaunošanas maksām</TENAME>, taču valstij jāplāno ilgtermiņā, ierēķinot šādas pārejas iespaidu uz tautsaimniecību kopumā.
Lielākajā daļā gadījumu pāreju ir iespējams ieplānot pakāpeniski, samazinot izmaksas īstermiņā, un dalīties ar darbu un pieredzi starp vairākām valsts iestādēm, samazinot izmaksas katrā no tām. Piemēram, ja ir valsts iestāde, kurai ir nepieciešama <TENAME>biroja programmatūra</TENAME> desmit <TENAME>datoriem</TENAME>, un ir izvēle starp Microsoft Office un OpenOffice.org (bezmaksas), bet OpenOffice.org nav iztulkota latviešu valodā, tad ir iespējams, ka šai iestādei būs lētāk nopirkt Microsoft Office nekā noalgot tulkus OpenOffice.org latviskošanai. Taču, ja pāriešana tiek plānota valstiskā līmenī, situācija ir pavisam cita, jo tulkošanas izmaksas nemainās no <TENAME>datoru</TENAME> skaita.
Visbiežāk arguments pret pāreju uz <TENAME>AP programmatūru</TENAME> ir it kā lielie izdevumi, kas saistīti ar <TENAME>pārinstalācijas</TENAME>, <TENAME>lietotāju apmācības</TENAME> un <TENAME>programmatūras uzturēšanas</TENAME> un <TENAME>tehniskā atbalsta pakalpojumu</TENAME> izmaksām. Tiek uzsvērts, ka šīs izmaksas varētu būt identiskas vai pat lielākas nekā <TENAME>maksas programmatūras</TENAME> iegāde un <TENAME>uzturēšana</TENAME>.
Kā liecina pieredze gan Latvijā, gan ārzemēs, dažos pārejas gadījumos <TENAME>lietotājiem</TENAME> bez īpašām paaugstinātām vajadzībām <TENAME>apmācība</TENAME> nav nepieciešama. Faktiski tad nav būtiskas nedz vizuālas, nedz funkcionālas atšķirības. Citos gadījumos pietiek ar dažu stundu apmācību (no Windows uz Linux, ja tiek izmantotas tās pašas <TENAME>programmas</TENAME>). Ievērojamas mācību izmaksas būtu galvenokārt <TENAME>IT personālam</TENAME>, taču jebkurā gadījumā tās īpaši neatšķirtos no <TENAME>apmācībām</TENAME>, pārejot uz jaunu Microsoft <TENAME>programmatūras versiju</TENAME>. Šeit var piebilst, ka absolūti lielākā valsts pārvaldē strādājošo daļa <TENAME>datoru</TENAME> izmanto tikai <TENAME>dokumentu</TENAME> rakstīšanai, nosūtīšanai un lasīšanai. Tik primitīvu funkciju pildīšana ar dārgu un sarežģītu <TENAME>programmatūru</TENAME> grūti nosaukt citādi kā par izšķērdību.
IBM Latvija <TENAME>programmatūras</TENAME> pārdošanas vadītājs Valts Kalniņš norāda, ka lielu daļu no plašāk zināmajām <TENAME>atvērtā koda programmām</TENAME> var paņemt un lietot gatavas, kā, piemēram, OpenOffice.org, un nekas īpaši nav jāpārraksta. Cita lieta, ja runājam par <TENAME>specializētām aplikācijām</TENAME> un <TENAME>programmatūru</TENAME>, kurai ne visos gadījumos eksistē analogi <TENAME>AP produkti</TENAME>. Šeit pāreja tiešām var izrādīties dārga un laikietilpīga, jo <TENAME>produkts</TENAME> kādam vēl būs jāizveido un jāattīsta.
Reklāma
Viņam piekrīt Mahinovs, atzīstot, ka <TENAME>programmatūras</TENAME> gadījumā situācija ir ļoti dažāda – lielā daļā gadījumu to varēs turpināt lietot bez vai ar minimālām izmaiņām, citos gadījumos pieredze iesaka atstāt dažus <TENAME>datorus</TENAME> ar to <TENAME>programmatūru</TENAME>, kas uz tiem ir, un turpināt to izmantot esošajā vidē līdz nākamajai reizei, kad attiecīgā <TENAME>programma</TENAME> būs jāatjauno vai jāpārraksta. Parasti tas notiek reizi piecos līdz desmit gados, un, iestrādājot nākamajos iepirkumos prasību par to, ka <TENAME>programmatūrai</TENAME> jāspēj darboties <TENAME>atvērtā koda vidē</TENAME>, papildu izdevumi nerodas.
Kā atzīmē IBM Latvija vadītājs Uldis Eriņš, centralizēti iztērējot ierobežotu summu naudas, valsts un pašvaldību struktūras, kā arī ikviens Latvijas iedzīvotājs iegūtu kvalitatīvu <TENAME>bezmaksas rīku komplektu</TENAME>, ko varētu brīvi lietot un atjaunināt neierobežotu laiku.
Kā papildu ieguvums no plašākas <TENAME>AP</TENAME> izmantošanas mācību iestādēs būtu iespēja uz dabas un tehniskām zinātnēm orientētiem jauniešiem agrāk iepazīties ne tikai ar <TENAME>programmatūras lietošanu</TENAME>, bet arī ar tās uzbūvi un <TENAME>izstrādes principiem</TENAME>, jo visas <TENAME>AP</TENAME> <TENAME>programmatūras pirmkods</TENAME> ir publisks un brīvi pieejams, kā arī vairāk <TENAME>IT nozares</TENAME> speciālistiem būtu iespēja iegūt pieredzi darbā ar <TENAME>AP</TENAME> un nākotnē piedalīties <TENAME>komerciālu risinājumu izstrādē</TENAME> izmantošanai Latvijā un eksportam.
Uz <TENAME>AP</TENAME> pāriet kūtri
Neraugoties uz <TENAME>atvērtā koda programmatūras</TENAME> potenciālo izdevīgumu, pagaidām vēl netiek novērota masveida aiziešana no Microsoft. Kā veiksmīgus piemērus pārejai uz <TENAME>AP programmatūru</TENAME> var minēt Valsts sociālās apdrošināšanas aģentūru, kur tiek veiksmīgi lietots OpenOffice.org un MADEKKI. Visas veiksmīgās pārejas ir bijušas daļējas un pakāpeniskas – vispirms uzliekot un sākot lietot Firefox un OpenOffice.org uz esošās Windows <TENAME>vides</TENAME> un vēlāk pārejot (vai plānojot pāreju) uz Linux. Arī citās iestādēs visā valstī ir nelielas vietējās iniciatīvas, it īpaši ar Linux <TENAME>serveriem</TENAME>, taču par to bieži vien neviens nezina, jo, lietojot Linux, nekas nav jāpērk, nekur nav jāreģistrējas un arī budžets <TENAME>programmatūrai</TENAME> nav jāpieprasa. Šāda lietošana arī ir laba, taču iestādes, kas izmanto <TENAME>AP programmatūru</TENAME>, nedalās pieredzē ar citiem, tāpēc katra atkal no jauna ir spiesta izgudrot velosipēdu. Nav oficiāla veida, kā ar šādu pieredzi dalīties.
<TENAME>E-lietu pārvaldes sekretariāts</TENAME> savos projektos izstrādājamās <TENAME>informācijas sistēmas</TENAME> veido tā, lai to <TENAME>ārējās sadarbības saskarnes</TENAME> nebūtu atkarīgas no <TENAME>lietotās tehnoloģiskās platformas</TENAME>; pārsvarā <TENAME>datu apmaiņai</TENAME> tiek izmantotas <TENAME>web saskarnes</TENAME>. Piemēram, sekretariāta izstrādātā integrētā valsts <TENAME>informācijas sistēma</TENAME>, kas ir arī <TENAME>tehniskā platforma</TENAME> valsts un pašvaldību <TENAME>epakalpojumu sniegšanai</TENAME>, nodrošina <TENAME>informācijas sistēmu sadarbspēju</TENAME> neatkarīgi no tā, kāda <TENAME>tehnoloģiskā platforma</TENAME> (<TENAME>AP</TENAME> vai cita <TENAME>programmatūra</TENAME>) ir izmantota <TENAME>informācijas sistēmu</TENAME> izveidē. Pateicoties šai sekretariāta izstrādātajai integrētajai valsts <TENAME>informācijas sistēmai</TENAME>, dažādu iestāžu <TENAME>informācijas sistēmas</TENAME> var savstarpēji sadarboties un nodrošināt <TENAME>epakalpojumu sniegšanai</TENAME> nepieciešamos <TENAME>datus</TENAME>.
Sekretariāta rīcībā nav informācijas, vai <TENAME>AP</TENAME> <TENAME>programmatūras lietošana</TENAME> ilgtermiņā ir ekonomiski izdevīgāka. Īstermiņā, pēc sekretariāta aprēķiniem, <TENAME>AP</TENAME> <TENAME>programmatūras ieviešanai</TENAME> un lietošanai izmaksas tomēr ir lielākas.
Situācija citās valstīs
Jāņem vērā, ka Latvijas tirgus ir salīdzinoši mazs. Ko var atļauties valstis ar ievērojami lielāku iedzīvotāju skaitu un labāku ekonomisko situāciju, to nevar Latvija. Vairākas valstis ir organizējušas dažādu <TENAME>sistēmu</TENAME> un <TENAME>platformu savietojamības</TENAME> pilotprojektus, šim nolūkam izveidojot speciālus "poligonus", kuros paralēli esošajām <TENAME>informācijas sistēmām</TENAME> darbojas analogas, komplicētas un nereti dārgas <TENAME>sistēmas</TENAME>. Šādiem projektiem nepieciešams nopietns finansējums, turklāt tajos tiek iesaistīti ievērojami <TENAME>tehniskā atbalsta resursi</TENAME> gan no pašām iestādēm, gan <TENAME>programmatūras ražotājiem</TENAME> un <TENAME>attīstītājiem</TENAME>.
No citu valstu praktiskās pieredzes arī ir zināms, ka pāreja uz cita ražotāja <TENAME>programmatūras platformu</TENAME> vienmēr ir saistīta ar ievērojamām izmaksām. Arī ekspluatācijā <TENAME>tehniskais atbalsts</TENAME> šiem <TENAME>rīkiem</TENAME> nebūt nav bez maksas un bieži vien prasa arī lielu cilvēkresursu līdzdalību. Tāpat attiecībā uz <TENAME>bezmaksas programmatūru</TENAME> – pati <TENAME>programmatūra</TENAME> ir bezmaksas, bet, tiklīdz ir vēlme savā rīcībā iegūt <TENAME>lietotājam</TENAME> draudzīgu <TENAME>instalēšanas komplektu</TENAME>, <TENAME>piegādi</TENAME> un <TENAME>apkalpošanu</TENAME>, tas nebūt nav lētākais risinājums.
Lai gan bieži tiek minēts Minhenes piemērs, daudz interesantāks ir piemērs par Spānijas rajona Ekstremaduras skolām. Šis Spānijas rajons ir līdzīgs mūsu tālajiem Latgales nostūriem – liels bezdarbs, naudas maz, zems iedzīvotāju blīvums. Kopš 2001. gada valsts vadīts LinEx projekts nodrošina uz Linux un <TENAME>AP programmatūru</TENAME> bāzētu <TENAME>datoru tīklu</TENAME> – 66 000 <TENAME>datoru</TENAME> reģiona skolās un 14 000 <TENAME>datoru</TENAME> valsts un pašvaldību iestādēs. Pateicoties tam, viņiem skolās uz katriem diviem bērniem ir viens <TENAME>dators</TENAME>. Latvijā šis rādītājs ir apmēram 15 skolēnu uz <TENAME>datoru</TENAME>, bet dažos Latgales rajonos tas pārsniedz 20. Visu šo <TENAME>programmatūras komplektu</TENAME> izstrādā un uztur viena valsts algota komanda, un arī visi <TENAME>datori</TENAME> visā reģionā, kas ir par trešdaļu mazāks nekā Latvija, tiek attālināti administrēti no vienas vietas. Kopā visas <TENAME>izstrādes</TENAME>, <TENAME>uzturēšanas</TENAME> un <TENAME>administrēšanas izmaksas</TENAME> veido ap vienu eiro par <TENAME>datoru</TENAME> gadā. Jo lielākā mērogā tiek veiktas izmaiņas, jo lielāki ir kopējie ietaupījumi.
Nīderlandes valdība ir izstrādājusi rīcības plānu Netherlands Open in Connection ar daudziem specifiskiem soļiem, lai veicinātu <TENAME>atvērto standartu</TENAME> un <TENAME>atvērtā koda programmatūras</TENAME> lietošanu valsts institūcijās. Plāna īstenošanas rezultātā ir paredzēts samazināt valsts institūciju atkarību no fiksētajiem <TENAME>piegādātājiem</TENAME> un samazināt izmaksas, lielam skaitam <TENAME>IKT</TENAME> <TENAME>sistēmu</TENAME> pārejot uz <TENAME>AP</TENAME>, kas ļaus brīvi piekļūt <TENAME>programmas pirmkodam</TENAME>, un tas nozīmē, ka <TENAME>lietotājs</TENAME> to var brīvi rediģēt bez <TENAME>licenču atlīdzības</TENAME>. Nīderlandes Patentu birojs ir pirmā valsts iestāde, kas strādās ar <TENAME>AP</TENAME>. Kā pirmais solis ir patentu biroja jaunās <TENAME>mājaslapas</TENAME> atklāšana šā gada septembrī, kura darbojas uz <TENAME>AP</TENAME> bāzes. Līdz 2009. gada beigām ir paredzēts, ka visa biroja darba vide, to skaitā visu <TENAME>galda datoru sistēmas</TENAME> un atbilstošās <TENAME>atbalsta</TENAME> un <TENAME>vadības sistēmas</TENAME>, darbosies uz <TENAME>AP tehnoloģijām</TENAME>.
<TENAME>AP</TENAME> ir tas risinājums, caur kuru Latvija var kļūt par to iedomāto <TENAME>IT</TENAME> lielvalsti. Dodiet iespējas mūsu pašu bāleliņiem īstenot valstiskus projektus uz <TENAME>AP</TENAME> bāzes – droši vien ilgāk pamocīsies cilvēki, bet ieguvums kompetencē būs dubults. Pēc tam varēsim eksportēt šīs zināšanas. Nedrīkst trulināt tautu, visos gadījumos iesmērējot "<TENAME>produktu</TENAME> no plauktiņa", kas bieži ir kā "ar lielgabalu pa zvirbuļiem" cenas un vajadzības attiecībā.
Iesaki:
Citi lasītāji iesaka
Šeit tiek apkopotas TVNET ziņas, kuras lasītāji visvairāk ir pārpublicējuši <TENAME>portālā</TENAME> draugiem.lv un facebook.com. Autorizējieties facebook un draugiem, lai redzētu, kas interesē Jūsu draugus.
Populārākie raksti
